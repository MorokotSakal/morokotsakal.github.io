---
title: 'របៀបសរសេរ​និក្ខេបបទ'
date: 2020-11-18
permalink: /posts/2020/11/thesis-writing/
tags:
  - useful
  - advice
---

សិស្សឧស្សាហ៍​សួរពី​របៀបសរសេរ​និក្ខេបបទ​ គេ​សរសេរ​យ៉ាង​ម៉េច​តាម​ពិត​ទៅ​ 

វា​មិន​ពិបាក​ប៉ុន្មាន​ទេ​ បើយើងអាចសរសេរ​ចំណុច​សំខាន់៤  
​-សេចក្ដី​ផ្ដើម​ (background introduction)  
-ចំណោទ​បញ្ហា​ (problem statement)  
-ដំណោះស្រាយ​​ (approach​ (solution)) 
-លទ្ធផល​ ឫ​ការ​រំពឹង​ទុក​ថា​បាន​លទ្ធផល​ដូចម្តេច​ (result or expected result)  

<សេចក្ដី​ផ្ដើម​>  
======
នៅ​ប៉ុន្មាន​ឆ្នាំ​ចុង​ក្រោយ​នេះ​ វិស័យ​ខារ៉ាអូខេ​នៅ​ប្រទេស​កម្ពុជា​បាន​រីក​ចម្រើនយ៉ាង​​ខ្លាំង​  បេី​ប្រៀបធៀប​កាល​ពី​ដប់​ឆ្នាំ​មុន​ដោយសារតែប្រព័ន្ធ​ខារ៉ាអូខេ​មានតម្លៃថោកជាងមុន បច្ចុប្បន្ន​នេះ​ប្រជាជន​ខ្មែរស្ទើរគ្រប់ផ្ទះមាន​​លទ្ធភាព​ច្រៀង​ខារ៉ាអូខេ​នៅ​ផ្ទះ​របស់​ខ្លួន​បាន​  

<ចំណោទ​បញ្ហា>  
======
យ៉ាង​ណា​មិញ​ ការ​ច្រៀង​​ដោយបេីក​សំលេង​ខ្លាំង​ៗ ស្របជាមួយនឹងទឹក​ដម​សំឡេង​របស់​ពួក​គាត់នៅ​មាន​កំរិត​នៅ​ឡើយ​ វា​បាន​ធ្វើឲ្យ​អ្នក​ជិតខាង​គាត់​មាន​ភាព​មិន​ពេញចិត្ត​ផង​ដែរ  

<ដំណោះស្រាយ>
======
នេះ​ដោយសារតែ​ប្រព័ន្ធ​ខារ៉ាអូខេ​របស់ប្រទេសយើងនៅ​មាន​កំរិត​ មិន​ទំនេីបនៅឡើយ​បេី​យេីង​ក្រឡេក​មើល​ប្រទេស​ជឿនលឿន​ដូចជា​ប្រទេស​ជប៉ុន​ ប្រព័ន្ធ​ច្រៀង​ខារ៉ាអូខេ​នៅ​ទីនោះ​ទំនេីប​មាន​ការដាក់​ពិន្ទុ​ត្រឹមត្រូវ​ មានទាំង​ប្រាប់​អ្នក​ច្រៀង​ថា​ច្រៀង​ខុស​តុង​ត្រង់​ណាទៀតផងដែរ​ចឹង​ហេីយ ​​នៅ​ពេល​ដែល​យេីង​មាន​ប្រព័ន្ធ​ខារ៉ាអូខេ​ទំនើប​ វានឹងជួយដោះស្រាយបញ្ហាដូចលើកឡើងខាងលើ  

<​ការ​រំពឹង​ទុក​ថា​បាន​លទ្ធផល​ដូចម្តេច​>
======
1. ប្រព័ន្ធ​ខារ៉ាអូខេ​ទំនើបជួយ​ជំរុញ​ឲ្យ​ប្រជាជន​យេីង​ដែល​ចូលចិត្ត​ច្រៀង ឃេី​ញ​ពី​ចំនុច​ខ្វះខាត​ ខុស​បច្ចេកទេស​ត្រង់​ណា​ ពួក​គាត់​នឹង​ហ្វឹកហាត់​កែប្រែ​សំឡេង​របស់​ពួក​គាត់​ឲ្យ​ល្អ​ជាង​មុន​ សំឡេងពិរោះនឹងកាត់​បន្ថយ​ភាព​តានតឹងខាងអារម្មណ៍​របស់​អ្នក​ជិតខាង​គាត់  
2. ប្រព័ន្ធ​ខារ៉ាអូខេ​ទំនើប​នឹង​ជួយឲ្យពួក​គាត់​ភ្ញាក់​ខ្លួន​ថា​សំឡេង​របស់​គាត់​នៅ​មាន​កំរិត​​ ធ្វើ​ឲ្យ​គាត់​រអៀសខ្លួន​ លេង​សូវ​ច្រៀង​ខ្លាំងៗ​ រំខាន​អ្នក​ជិតខាង​គាត់​ទៀត  
 
 
P.S ចំណងជើងក៏ដើរតួរសំខាន់ដែរ  តែឥឡូវនេះខ្ញុំនឹកមិនឃើញថាត្រូវដាក់ចំណងជើងនិខ្ខេបបទខាងលើយ៉ាងម៉េចទេ 