---
title: 'សម័យរៀនតាមអ៊ីនធឺណិត'
date: 2020-12-18
permalink: /posts/2020/12/mooc/
tags:
  - advice
  - opinion
---

ឥឡូវដល់ពេលដែលគេផ្សាយពាណិជ្ជកម្មសាលា។ 

ចឹងសុំនិយាយរឿងមួយចុះ

តើមានដឹងអត់? បច្ចុប្បន្ននេះ សាកលវិទ្យាល័យធំៗដូចជាហាវ៉ាដ​​ (Harvard), វិទ្យាស្ថានបច្ចេកវិទ្យាម៉ាសាឈូសេត (MIT) បានបើកវគ្គសិក្សារបស់ខ្លួន តាមអ៊ីនធឺណិត ​(មានយូរដែរហើយ)។ 

អាហ្នឹងគេហៅថា MOOC (Massive Open Online Course) ។ 

ភាគច្រើន អ្នកណាក៏អាចរៀនវគ្គសិក្សានេះដោយឥតគិតថ្លៃ។ 

វគ្គសិក្សាខ្លះ រៀនចប់ហើយ អាចទទួលបានវិញ្ញាបនបត្របញ្ចប់ការសិក្សាទៀត។

ស្តាប់មើលទៅ ដូចមិនទំនង។
សិស្សសាលាMITបានប្រលងប្រជែងគ្នាស្លាប់រស់ ដើម្បីបានចូលរៀន ហើយត្រូវបង់ថ្លៃសិក្សាខ្ពស់ទៀត ប៉ុន្តែបែរជាវគ្គសិក្សាទាំងនោះ អ្នកណាក៏អាចរៀនបាននៅលើអ៊ីនធឺណិត?

ក្នុងសម័យអ៊ីនធឺណេត “តើអ្នករៀនអ្វី?” វាសំខាន់មែន ប៉ុន្តែអ្វីដែលសំខាន់ជាងនេះទៅទៀតគឺ “តើអ្នករៀនជាមួយនរណា?”

ចុះសាលាល្អ ខុសពីសាលាមិនល្អត្រង់ណា?

លោក​គ្រូ​អ្នក​គ្រូ​នៅ​ហ្នឹង ខ្លះ​ជា​អ្នក​ស្រាវជ្រាវ ខ្លះមានបទពិសោធនៅបរទេសរាប់ឆ្នាំ។ ពួកគាត់អាច​ជាដៃគូពិភាក្សា និងពិគ្រោះយោបល់ដ៏ល្អ របស់យើង។

ឱកាសធ្វើការស្រាវជ្រាវផ្សេងៗ ឱកាសទៅសិក្សានៅបរទេស​។

មានឱកាសជួបសិស្សពូកែ សិស្សដែលមានគំនិតប្លែកៗ ពួកគាត់អាចក្លាយជាដៃគូរធ្វើអាជីវកម្មរបស់យើងនៅពេលអនាគតក៏អាចថាបាន។

សាកលវិទ្យាល័យកាន់តែល្អ ឱកាសទាំងនេះកាន់តែមានច្រើន។

ចឹងហើយគិតឲ្យបានច្បាស់លាស់ បន្ទាប់ពីចាកចេញពីសាកលវិទ្យាល័យទៅ អ្នកនៅសល់៤០ឆ្នាំទៀត 

ប្រសិនបើអ្នករើសយកផ្លូវងាយស្រួលឥឡូវនេះ អ្នកនឹងស្តាយក្រោយនៅពេលនោះ។
