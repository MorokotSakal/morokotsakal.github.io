---
title: 'ហេតុអ្វីការស្រាវជ្រាវមានសារៈសំខាន់?'
date: 2021-04-15
permalink: /posts/2021/04/research-important/
tags:
  - research
  - opinion
---

ជា​រៀងរាល់​ឆ្នាំ​ មាន​ការ​ពុម្ព​ផ្សាយឯកសារ​អំពី​របកគំហើញ​ថ្មី​ ចំនួន​100ម៉ឺន​ច្បាប់​ នៅ​ក្នុង​ពិភពលោក​យើង​នេះ​។
គិត​តិច​មេីល​ តើ​ក្នុង​ចំណោមឯកសារ​ទាំង​នោះ​ ប៉ុន្មាន​ភាគរយ​ដែល​បាន​ជួយ​ផ្លាស់​ប្ដូរ​អនាគត​របស់​ពិភពលោក​?
ចម្លើយ​គឺ​ ប្រហែល​ជា​មិន​ដល់​ 0.1% នោះ​ទេ​។
សល់​ប៉ុន្មាន​ ​មិនមានអ្នកអាន ហើយត្រូវ​បាន​គេ​បំភ្លេច​ចោល​​។
ចឹង​ហើយ​ វា​មិនមែន​ជា​រឿង​ចម្លែក​ទេ​ ដែល​មាន​មតិ​ថា​ការងារ​ស្រាវ​ជ្រាវ​គឺ​វា​អត់​បាន​ការ។​

ការស្រាវជ្រាវ​ដូច​ជា​ការបង្កាត់​ពូជ​របស់​ផ្លែ​ឈើ​អី​ចឹង​។
គេ​យក​គ្រាប់​ពូជ​រាប់ពាន់​ រាប់ម៉ឺន​ មក​បង្កាត់​​គ្នា​ទៅវិញទៅមក​ ហេីយ​សាកល្បង​ញ៉ាំ​មេីល​ ថា​តេី​មួយ​ណា​ល្អ​។
ក្នុងចំនោម​គ្រាប់ពូជរាប់ម៉ឺន​​ ភាគច្រើន​គឺ​សុទ្ធ​តែ​អត់​បាន​ការ​ ញ៉ាំ​មិន​កេីត​ទេ​។
ក៏​ប៉ុន្តែ​ក្នុង​នោះ​ដែរ​ នឹង​មាន​គ្រាប់​ផ្លែ​ឈើ​ដែល​ល្អ​ ​ដែល​​យេីង​មិន​ធ្លាប់​ជួប​។
វា​ហ្នឹង​ក្លាយជា​​គ្រាប់​ពូជ​ថ្មី​ របកគំហើញ​ថ្មី​។

ការ​បណ្ដាក់​ទុន​ក្នុង​ការ​ស្រាវជ្រាវក៏​ចឹងដែរ​​​
វា​ដូច​ហ្នឹង​ការ​ចាក់​ឆ្នោត​ចឹង​ មិន​ដឹងថា​មួយ​ណា​ល្អ​ និងត្រឹមត្រូវទេ​។

ហ្នឹង​មិន​មែន​មក​ពី​អ្នកស្រាវជ្រាវ​ ​គាត់​ជា​មនុស្ស​ល្ងង់នោះ​​ទេ​
​ពួក​គាត់បាន​ប្រើ​ប្រាស់​ខួរ​ក្បាល​ដែល​ល្អ​បំផុតរបស់​គាត់​ហេីយ​ ។

តែ​ធាតុ​ពិត​ វា​ពិបាក​ខ្លាំង​ណាស់​ដេីម្បី​ព្យាករណ៍​ទុក​មុន​បាន​ថា​
តេី​ក្នុង​១០ឆ្នាំ​ទៅ​មុខ​ ១០០ឆ្នាំ​ទៅ​មុខ​ បច្ចេកវិទ្យា​មួយ​ណា​ដែល​អាច​ផ្លាស់ប្ដូរ​ពិភពលោក​បាន​។

ចឹង​ហើយ​ ការ​គិត​ថា​ការងារ​ស្រាវ​ជ្រាវ​វា​អត់​ការ​ គឺ​វា​មិន​សម​ហេតុ​សម​ផល​នោះទេ​។

បេី​ដឹង​មុន​ថា​អាហ្នឹង​វា​មាន​ប្រយោជន៍​ ចំនាយ​ទុន​តិច​ ហេីយ​អាច​ទទួល​បាន​ផល​កំរៃ​ ឲ្យ​ក្រុមហ៊ុន​ឯក​ជន​គេ​ធ្វើ​ទៅ​។
រឿង​អត់​បាន​ការ​ធំ​​បំផុត​នោះ​គឺ​ យក​អ្នក​ស្រាវជ្រាវ​ និង​លុយ​រដ្ឋ​ទៅ​ធ្វើការ​ងារ​ដែល​ក្រុមហ៊ុន​ឯក​ជន​គេ​ធ្វើ​បាន​។
ការងារ​ដែល​ក្រុមហ៊ុន​ឯក​ជន​គាត់មិន​អាច​​ធ្វើ​បាន​ ទេីប​ជា​ការងារ​ដែល​អ្នក​ស្រាវជ្រាវ​ និង​រដ្ឋ​ត្រូវ​ធ្វើ​។

បើគ្មានការអត់ធ្មត់ក្នុងការយកគ្រាប់ពូជ10,000 មក​បង្កាត់​​គ្នា អ្នកនឹងមិនបានទទួលផ្លែឈើថ្មី ឆ្ងាញ់នោះទេ។

ក្រុមហ៊ុនដូចGoogle និងSpaceXក៏នឹងមិនកើតចេញពីប្រទេសដែលស្ទាក់ស្ទើរក្នុងការវិនិយោគលើការស្រាវជ្រាវដែរ។

អត្ថបទនេះត្រូវបានបកប្រែចេញពីអត្ថបទដើមដែលមានចំណងជើងថា “なぜ基礎研究に「血税」を使うのか？” ដោយ Masahiro Ono.
